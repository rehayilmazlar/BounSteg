Boğaziçi Üniversitesi Vizyon-Misyon ve Değerleri

Misyon

Kurumsal değerlerimizi sahiplenen, yaratıcı ve eleştirel düşünen, özgür ve özgürlükçü, etik değerleri önemseyen, doğa ve çevre bilinci gelişmiş, yerele kök salmış-evrensele açık, bilimsel, sosyal ve kültürel formasyonu ve özgüveni ile üstleneceği mesleki ve sosyal sorumlulukları başarıyla yerine getirecek bireyler yetiştirmek; evrensel boyutta düşünce, bilim ve teknoloji üreterek insanlığın hizmetine sunmak ve bilim, sanat ve kültürün toplumda yer bulmasında ve yaygınlık kazanmasında yardımcı ve öncü olmaktır.

Vizyon
Boğaziçi Üniversitesi’nin vizyonu eğitim, öğretim ve araştırmada öncü konumuyla geleceği şekillendiren bir

üniversite olmaktır.

Eğitim ve öğretim deneyimini yenilikçi ve yaratıcı yaklaşımlarla zenginleştirmek,
Bilim, araştırma, yaratıcılık, yenilikçilik kültürünü güçlendirerek dünyanın lider araştırma üniversiteleri arasında yer almak,
Akademik, bilimsel ve kültürel faaliyetlerimizle daha iyi bir geleceğin şekillenmesine katkıda bulunmak,
vizyonumuzun ana ögelerini oluşturmaktadır.

Değerler
Yüz elli yılı aşan akademik geleneği ile Boğaziçi Üniversitesi’nin değerleri:

Eğitimde ve araştırmada mükemmeliyetçi,
Öğrenci odaklı,
Yönetimde ve akademik yaşamda özerk, özgürlükçü, demokratik ve katılımcı,
Farklılıklara saygılı, her türlü ayrımcılığa karşı ve fırsat eşitliği konusunda duyarlı,
Akılcı ve eleştirel düşünceyi özendiren,
Etik değerlere sahip çıkan,
Temel hak ve özgürlükleri savunan,
Kamusal ve sosyal sorumluluğu önemseyen,
Küresel sorunlara duyarlı ve çözüm geliştirmeyi amaçlayan,
Doğa ve çevre sorunlarına duyarlı,
Mezunlarla bağını güçlü ve sürekli kılan,
Kurumsal mirasını sahiplenen ve kurum kültürünü sürdürülebilir kılmakta kararlı,
olarak ifade edilebilir.